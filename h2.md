# h2 - Komentaja Pingviini

## Command Line Basics Revisited - tiivistelmä

- Linuxissa komentoriviä käytetään kaikkeen, aina navigoinnista tiedostojen ja pakettien hallinnointiin.
- Tiedostoja voi muokata tekstieditoreilla, kuten pico ja nano.
- Kun komentorivillä poistetaan jotain, se on lopullisesti menetetty eikä toimintoa pysty jälkeenpäin peruuttamaan.
- Komentoriviltä voi myös kysyä tietoa ja ohjeita eri komentoihin liittyen (esim. man ja --help komennoilla).
- Root ("/") on nimensä mukaisesti systeemin juuressa ja järjestelmän ylin hakemisto. 
- Sudo-komento antaa käyttäjälle oikeudet suorittaa tärkeämpiä toimintoja, joita ei peruskäyttäjänä pysty suorittamaan.

## Harjoitus - Komentokehote, ylläpito ja paketinhallinta

21:25 käynnistin Linuxin ja avasin komentorivin. Kokeilin aluksi joitain Tero Karvisen ohjeessa olleita komentoja, joita en vielä ollut keskiviikon tunnilla kokeillut (man, more ja less -komennot).

### Micro-editorin lataus

#### Mutkia heti matkassa

21:30 Micro-editorin lataus komentorivin kautta meni heti puihin, kun en voinut käyttää sudo-oikeuksia editorin lataamista varten. 
Kun komentorivi pyysi salasanaani, ei se hyväksynyt sitä oikeana, vaikka varmistin myöhemmin kirjoittavani sen täysin oikein.
Yritin virtuaalikoneen uudelleenkäynnistystä ja uutta sisäänkirjautumista, mutta tästä huolimatta ongelma pysyi täysin samana. 
Etsin tähän vastausta noin 30 minuuttia, kunnes päätin sulkea Linuxin ja kokeilla hieman myöhemmin uudelleen. 

22:45 jatkoin ongelman selvittämistä ja otin ChatGPT:n mukaan tarjoamaan vaihtoehtoja, kun googlaamalla löydetyt vaihtoehdot eivät auttaneet. 
Lopulta ongelma oli täysin naurettava ja kiinni virheellisestä näppäimistön kielivalinnasta, minkä korjasin vasta eilisen etäluennon (27.08.2025) lopussa: 
Olin virheellisesti asettanut Linuxin asennuksessa näppäimistön kieleksi Serbian, jolla on nähtävästi varsin erilainen näppäimistö käytettävissä - sentään oli latinalaiset aakkoset käytössä.
Tämä ilmeisesti johti siihen, että kun olin aiemmin käyttänyt sudo-oikeuksia ja kirjoittanut siinä salasanan, oli komentorivi ottanut sen serbialaisen näppäimistön syötteellä, joka taas teki komentoriville syötettävästä salasanasta eri salasanan. Korjattuani näppäimistön suomalaiseksi, ei sisäänkirjautuminen enään onnistunut, kun syöte oli täysin eri. 

Noin 23:20 sain vihdoin tämän farssin päätökseen, kun latasin virtuaalikoneen Preferences-kohdasta itselleni serbialaisen näppäimistön takaisin. Vähemmän yllättäen salasana toimi, kun sen kirjoitti komentoriville 
serbialaisella näppäimistöllä. Tämän korjasin sitten simppelisti komentorivin passwd-komennolla, jossa kirjoitin alkuperäisen salasanan serbiankielisellä näppiksellä ja uuden suomalaisella. Helppoa ja hauskaa. 

23:30 farssi saa jatkoa, kun raportin päivittämisen jälkeen en pääsekään kirjautumaan takaisin Linuxiin... koska se ei hyväksy salasanaa. Tässä kohtaa mun mitta täyttyi totaalisesti, ja päätin aloittaa vaan koko homman alusta - uusi linux asennukseen. 
